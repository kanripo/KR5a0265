# -*- mode: mandoku-view; -*-
#+DATE: 2015-08-28 23:43:38.383537
#+TITLE: 修真十書金丹大成集
#+PROPERTY: DZID  DZ0263b
#+PROPERTY: SOURCE  正統道藏，三家本，1988，4—633 五卷 洞真部方法類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0265_SJB_004-040646b>
#+PROPERTY: JUAN 4
#+PROPERTY: ID KR5a0265
<pb:KR5a0265_HFL_004-001a>¶
修眞十書金丹大成集卷之十二珎十¶
　　　　紫虚了眞子蕭廷芝元瑞述¶
　　　樂道歌¶
捨妄歸眞隱市廛鍊鉛烹汞結還丹時人不¶
慕長生道聲色縈心一夢間了眞子惟樂道¶
奇哉妙在回心早浮名浮利總虚華世間惟¶
有修眞好說修眞人最多窮通表裏無一箇¶
因到丹山遇至人一言與我都訣破得訣歸¶
來試鍊看龍爭虎戰片時間雲收雨散萬籟¶
寂徹夜風雨撼萬山關地誅茅築神室閉關¶
<pb:KR5a0265_HFL_004-001b>¶
絶俗及腥羶兀坐茅廬惟守一玉罏養火不¶
曾閑從今踏破生死户飜身跳出鬼門關崑¶
崙頂上堪來往時引元神去又還惟樂道鍊¶
金丹五氣調元玉洞寬拍手笑吹無孔笛翫¶
弄玄珠九曲灣鉛龍汞虎交媾時一霎火燄¶
飛燒天調燮火工宜子細剛柔文武莫縱意¶
朝暮屯蒙有君臣知足常足歸本位前行須¶
短退須長春夏秋冬依次第二十八宿歸一¶
鑪水火要分前後隊復臨二卦宜温養壯觀¶
沐浴須迴避還返工夫入坤官鍊得堅凝成¶
<pb:KR5a0265_HFL_004-002a>¶
一塊這般手段出作家試問時人會不會了¶
眞子惟樂道奇哉妙在回心早垢面蓬頭任¶
所宜寂寞無人相聒惱渴飮金漿與玉漿飢¶
飡交梨並火棗兩輪日月任西東仰窺造化¶
工夫巧西邊兊金位屬酉東邊震木位屬卯¶
靈臺皎潔無人修玄壇寂靜無人掃鍊精化¶
氣氣化神大都神氣精爲寳金木自然會交¶
併水怕濫兮火怕燥如龍養珠常自顧如雞¶
養卵常自抱金液還丹在眼前迷者多而悟¶
者少有人日夜鍊來餐味勝醍醐眞箇好問¶
<pb:KR5a0265_HFL_004-002b>¶
我日下用工夫不離頂門眞一竅出自虚無¶
縹緲間先天先地爲大道學人得悟大還丹¶
於此歌中細尋討我若分毫誤學人萬劫風¶
刀當受考¶
茅廬得意歌¶
茅廬七尺高橫過九尺闊清閑一主人怕客¶
來惱聒飢則淡飯三五匙困則和衣睡一歇¶
爲愛此清閑萬事都擺脱夜夜曲江頭掬水¶
弄明月兩脚翻來拗乾斗定息凝神入氣宂¶
瓊漿醖就從天降流遍舌端甘似蜜九盃飮¶
<pb:KR5a0265_HFL_004-003a>¶
罷又九盃清復濃兮時自啜這境界甚奇絶¶
醉抱楊妃共懽悦自家身裏有夫妻子母同¶
形活潑潑如龍養珠心不忘如雞抱卵氣不¶
絶猶如寒蟬吸曉風又如老蚌含秋月醉裏¶
高歌喝一聲虚空粉碎秋毫末眞得意少人¶
知恍恍惚惚恰如癡仰觀造化工夫妙日還¶
東出月還西捉得日魂並月魄一浮一沉珠¶
自飛默運乾坤一否泰屯蒙抽添進退機金¶
木自然解交併相生相尅有幽微臨鑪施條¶
莫縱意神水沐浴要防危大都一年十二月¶
<pb:KR5a0265_HFL_004-003b>¶
木液金精忌兔雞十月脱胎吞入腹九轉工¶
夫在一時莫將火候爲兒戲須共神仙子細¶
推返中若也差毫髮汞走鉛飛不交結學人¶
於此善推詳七七從來四十八天地之間不¶
逃數此是玄玄眞口訣銀河若也會斗牛密¶
密固罏勿輕泄下手不教神鬼見烹鍊玉罏¶
成白雪水銀元是黑龜肝朱砂乃是赤鳳血¶
有文有武有剛柔進退往來細分别温養嬰¶
兒並野戰刻裏工夫須口說眞得意少人知¶
茅蘆野僻人跡稀垢面蓬頭惟樂道如魚飲¶
<pb:KR5a0265_HFL_004-004a>¶
水自家知雲間獨酌逡巡酒松下閑吟無韻¶
詩五嶽秋高飛白鳳九泉春暖養烏龜自己¶
陽神皆踴躍從他陰鬼暗愁悲元精每運無¶
窮數玉液常飡不暫離我家活計工夫别未¶
與常人話此規少人知眞得意自得天機常¶
似醉醉彈一曲無絃琴琴裏聲聲教子細勉¶
賢能休貪鄙火急尋師覓玄措今生若不悟¶
修眞未必來生得恁地回頭恁取紫金丹鍊¶
來便是神仙位¶
　　　劍歌¶
<pb:KR5a0265_HFL_004-004b>¶
兩枝慧劍埋眞土出匣哮吼驚風雨修丹若¶
無此器械學者千人萬人誤惟有小心得劍¶
訣用之精英動千古知時飛入太霄間分明¶
尋得陰陽路捉住玉兔不敢行罏内丹砂方¶
定所審其老嫰辨浮沉進退來往分賓主一¶
霎火燄飛燒天煆鍊玄精妙難睹唬唬雖則¶
聲悲苦終是依依戀慈母若要制伏火龍兒¶
却去北方尋水虎龍見虎互盤旋恍恍惚惚¶
結成團河車搬入崑崙頂鎖居土釜勿抽關¶
息息緜緜無間斷抱元守一要精專瓊漿醖¶
<pb:KR5a0265_HFL_004-005a>¶
就從天降馥郁甘甜遍舌端鍊之餌之入五¶
内只此號曰大還丹宿疾普消神氣爽四肢¶
和暢身康安從來眞火生於木不會調匀莫¶
强鑽玉罏火候須消息火怕寒兮水怕乾若¶
得先師眞劍訣下手修鍊夫何難懸崖鐵壁¶
掛殘雪玉匣藏處老龍蟠華池神水磨瑩净¶
知時提挈自揮彈若遇有讎須急報外道邪¶
魔喪膽寒破鴻濛鑿混沌自使來來無缺損¶
專心定志不須忙左右用之在款款此歌寄¶
語逢劍人着意推窮可爲準¶
<pb:KR5a0265_HFL_004-005b>¶
　　　贈諶高士辭往武夷歌¶
剥啄叩關辭我去啓扉少欸片時間道在自¶
身休外覓徒勞萬水與千山君且聽我試說¶
語無多眞妙訣夜深龍吟虎嘯時急駕河車¶
無暫歇須臾搬入泥丸頂進火玉罏烹似雪¶
華池神水湛澄澄澆灌黄芽應時節瓊漿玉¶
液頻吞咽四體薰蒸顔色别傍門小法幾千¶
般惟有此道最直截在外即非砂與硫在内¶
亦非精與血圓阤阤地鎮相隨赤灑灑兮光¶
皎潔知時下手採將來固濟神罏勿輕泄九¶
<pb:KR5a0265_HFL_004-006a>¶
還七返片時功橐籥吹嘘藉曉風要識玄關¶
端的處兒女笑指最高峰最高峰秀且奇彼¶
岸濛濛生紫芝只此便是長生草無限修行¶
人不知縱筆書數句可謂泄天機君兜芒鞋¶
去畢竟幾時歸傳語衆仙休擬議待我工夫¶
徹到頭换骨定是來武夷¶
　　　贈鄒嶧山歌¶
荷君與我剔圖書捉摸虚空樣也無機在心¶
兮巧在手也是無中生出有了眞子雌雄劍¶
飛太空掣雷電半夜哮吼時指破陰魔臉奪¶
<pb:KR5a0265_HFL_004-006b>¶
得明珠還不與常人見一陣交鋒定太平元¶
君端坐三清殿嬌姹女嫁金公洞房深處雲¶
雨濃白面郎君騎白虎青衣女子跨青龍牛¶
斗河邊相見後一時關鎖在中官運動天然¶
眞火候掀天煅鍊一罏紅金公無言姹女死¶
九還七返片時功若非歐冶傳劍訣安得青¶
霄有路通生涯只此雌雄劍吹毛利水快如¶
風君苦問此劍訣天機未敢分明泄青龍項¶
下剜明珠白虎頭邊歃鮮血有時飛入崑崙¶
頂交加千里衝妙宂雌雄飛逐不曾閑來往¶
<pb:KR5a0265_HFL_004-007a>¶
已手自提挈出匣光射透天罡照耀鋒鋩何¶
凛冽學人要覓眞劍方爲言不是尋常鐵¶
　　　西江月(十二/首)¶
兩手擘開混沌坦然直露丹宗日魂月魄自¶
西東牢捉莫輕放縱外道邪魔縮項相將¶
結寳中宫九還七返片時功皆賴黄婆相送¶
　　　二¶
默運乾坤否泰抽添妙在屯蒙起於復卦剥¶
於終温養兩般作用沐浴要防危險吹嘘¶
全藉離風工夫還返入坤宫火足不宜輕弄¶
<pb:KR5a0265_HFL_004-007b>¶
　　　三¶
要識眞鉛眞汞都來只一根源烹煎火候妙¶
中玄不是知音難辨採取莫差時日仍分¶
弦後弦前玉罏一霎火燒天無位眞人出現¶
　　　四¶
莫問九三二八無過陰偶陽奇大都離坎結¶
夫妻要識屯蒙既未若遇一陽起復便堪¶
進火無遲只因差失在毫釐野戰更宜子細¶
　　　五¶
鼎器法天象地坎離運用無差夫妻相會入¶
<pb:KR5a0265_HFL_004-008a>¶
黄家共說無生妙話雨意雲情了當領頭¶
駕動河車搬歸頂上結三花牢閉玉關金鎖¶
　　　六¶
撥動頂門關棙自然虎嘯龍吟九還七返義¶
幽深出入不離玄牝運用玉鑪火候鼎中¶
鍊就眞金强兵戰勝便收心妙在無傷無損¶
　　　七¶
一二復臨養火兔難沐浴潛藏分明變化在¶
中央結就玄珠片餉還返歸根脱體守城¶
抱一隄防黄庭來往是尋常恍惚之中縱放¶
<pb:KR5a0265_HFL_004-008b>¶
　　　八¶
夾脊雙關透頂此爲大道玄門金丹只是此¶
宗根大要知時搬運温養守城野戰華池¶
玉液頻吞玉鑪常使火温温採藥審他老嫰¶
　　　九¶
調燮火工非小差殊只在毫釐鼎罏汞走黑¶
鉛飛從此恐君喪志須共眞師細論無令¶
妄動輕爲幽微玄妙最深機言語仍須避忌¶
　　　十¶
九曲江頭逆浪霎時衝過天心崑崙頂上水¶
<pb:KR5a0265_HFL_004-009a>¶
澄澄醖就瓊漿自飮便向此時採取河車¶
搬運無停陰陽一炁自浮沉鎖閉玉關牢穩¶
　　　十一¶
藥産西南坤地金丹只此根宗學人著意細¶
推窮妙絶無過眞種了一萬般皆畢休分¶
南北西東執文泥象豈能通恰似啞人談夢¶
　　　十二¶
金液還丹大道古人萬劫一傳傾心剖腹露¶
諸篇接引直超道岸莫怪天機泄盡此玄¶
玄外無玄留傳萬代與名賢有目分明覷見¶
<pb:KR5a0265_HFL_004-009b>¶
　　　南郷子(十二西南乃産藥之/首所因此故爲名)¶
眞汞與眞鉛産在先天與後天大要知時勤¶
採取玄玄得宂何愁不作仙進火要精專¶
審究前弦與後弦屯卦抽添蒙卦止難傳毫¶
髮差殊不結丹¶
　　　二¶
兩手擘鴻濛慧劍飛來第一峰外道修羅驚¶
縮項神通造化元來在掌中煅鍊玉罏紅¶
橐籥吹嘘藉巽風十月脱胎吞入腹坤官立¶
見三清太上翁(老子曰自己三/清何勞上望三)¶
<pb:KR5a0265_HFL_004-010a>¶
　　　三¶
温養象周天須要微微火力全愛護嬰兒惟¶
藉母三年運用抽添象缺圓牛斗會河邊¶
捨取玄珠種玉田定意如如行火候精專剖¶
腹分明說與賢¶
　　　四¶
生甲更生庚此是丹頭切要明藥嫩採來歸¶
土釜煎烹文武剛柔次第行片餉結丹成¶
沐浴防危更守城到此不須行火候持盈火¶
若加臨必定傾¶
<pb:KR5a0265_HFL_004-010b>¶
　　　五¶
木兔與金雞刑德臨門有偶奇罏内丹砂宜¶
沐浴防危神水溶溶滿玉池年月日並時¶
刻裏功夫一例推著意研窮丹造次毫釐十¶
月殷勤自保持¶
　　　六¶
鼎器法乾坤上是天元下地元若也更能顛¶
倒運交番闔關循環在八門搬運上崑崙¶
龜與蛇兒自吐吞百尺竿頭牢把線掀援從¶
此元神命永存¶
<pb:KR5a0265_HFL_004-011a>¶
　　　七¶
關鎖自周天升降循環三寸田不在嘘呵並¶
數息天然九轉無虧火力全胎息謾流傳¶
要在陰陽不可偏呼吸吹嘘皆賴巽緜緜妙¶
在前弦與後弦¶
　　　八¶
復卦起潛龍戊己微調未可攻九二見龍臨¶
卦主神通從此罏中次第紅泰卦恰相逢¶
猛火燒乾藉巽風鍊就黄芽並白雪奇功還¶
返歸坤道始窮¶
<pb:KR5a0265_HFL_004-011b>¶
　　　九¶
識得水中金煅鍊烹煎理更深進退抽添須¶
九轉浮沉温養潛龍復與臨妙運自天心¶
托仗黄婆配丙壬醖就醍醐山頂降頻斟慢¶
撥無絃一曲琴¶
　　　十¶
長子到西方少女歸乾變六陽便好下功修¶
二八隄防至九方知道自昌牛斗共商量¶
巧奪天工妙莫量離坎夫妻交媾後難忘始¶
覺壺中日月長¶
<pb:KR5a0265_HFL_004-012a>¶
　　　十一¶
白雪與黄芽兩味精華共一家採摘辨時衰¶
與旺堪誇火候毫釐不可差頂上結三花¶
駕動羊車與鹿車烏兔往來南北面交加從¶
此天河穩汎槎¶
　　　十二¶
盡净露天機只恐時人自執迷頷下藏珠當¶
猛取休遲道在身中更問誰塵網急抛離¶
百歲年華七十稀莫待老來鉛汞少堪悲業¶
報前途難自欺¶
<pb:KR5a0265_HFL_004-012b>¶
　　　讀叅同契作¶
氣含太極道立玄門日摶月而易行其中月¶
持日而易藏其用水騰浮作離中汞火降沉¶
爲坎裏鉛坎納戊兮月魄烏飛離納己兮日¶
魂兔走戊己爲罏而烹煎日月坎離爲藥而¶
點化魂魄日合五行月隨六律門通子午數¶
運寅申復臨泰壯夬乾兮六陽左旋遘遯否¶
觀剥坤兮六陰右轉百八十陽兮日官春色¶
百八十陰兮月殿秋光月不自明由日以受¶
其明日之有耀因月以發其元互爲室宅交¶
<pb:KR5a0265_HFL_004-013a>¶
顯精神長教玉樹氣回根不使金花精脱蔕¶
姹女捉烏吞玉兔嬰兒驅兔吸金烏自震庚¶
兊丁而乾納甲壬由巽辛艮丙而坤藏乙癸¶
上弦數八兮砂中取汞下弦數八兮水内淘¶
金青龍是木木産火中白虎是金金生水内¶
七八十五兮坎離交九六十五兮乾坤合自¶
子至巳先進陽火自午至亥後退陰符七八¶
者少陽少陰之數存九六者老陽老陰之數¶
寓二八十六兩兮中全卦炁五六三十日兮¶
妙運天輪屯蒙常起於朝昏既未無愆於晦¶
<pb:KR5a0265_HFL_004-013b>¶
朔恍惚水中金不定飛揚火裏木難收金木¶
間隔既殊途水火調和歸一性七返返上九¶
還還元結就玄珠鍊成至寳不神之神所以¶
神减息定息至無息二十四氣體天之消息¶
七十二候隨時而卷舒惟能得象忘言不在¶
執文泥象悟之者簡而且易迷之者繁而愈¶
難即周易象而叅攷之自然契合獨魏伯陽¶
之著詳矣宜究精微¶
修眞十書金丹大成集卷之十二¶
